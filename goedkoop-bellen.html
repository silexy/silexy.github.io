<!DOCTYPE html><html lang="nl"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Goedkoop bellen - mistynotes - archief</title><meta name="description" content="Rekeningen zijn altijd te hoog. En de betaling ervan gaat altijd met een paar zuchten gepaard. Misschien krijg je nog een aparte telefoonrekening, maar waarschijnlijker is het dat het telefoneren, tv, en internet samen op een rekening staan. Als rechtgeaarde Nederlanders kijken we natuurlijk wat het goedkoopste is."><meta name="generator" content="Publii Open-Source CMS for Static Site"><link rel="canonical" href="https://silexy.github.io/MistyNotesArchive/goedkoop-bellen.html"><link rel="alternate" type="application/atom+xml" href="https://silexy.github.io/MistyNotesArchive/feed.xml"><link rel="alternate" type="application/json" href="https://silexy.github.io/MistyNotesArchive/feed.json"><meta property="og:title" content="Goedkoop bellen"><meta property="og:image" content="https://silexy.github.io/MistyNotesArchive/media/posts/17/bb_uitgelicht2.png"><meta property="og:site_name" content="mistynotes - archief"><meta property="og:description" content="Rekeningen zijn altijd te hoog. En de betaling ervan gaat altijd met een paar zuchten gepaard. Misschien krijg je nog een aparte telefoonrekening, maar waarschijnlijker is het dat het telefoneren, tv, en internet samen op een rekening staan. Als rechtgeaarde Nederlanders kijken we natuurlijk wat het goedkoopste is."><meta property="og:url" content="https://silexy.github.io/MistyNotesArchive/goedkoop-bellen.html"><meta property="og:type" content="article"><link rel="preconnect" href="https://fonts.gstatic.com/" crossorigin><link href="https://fonts.googleapis.com/css?family=Open+Sans:400,700|Roboto:400,700&amp;subset=latin-ext&amp;display=swap" rel="stylesheet"><style>:root{--body-font:'Open Sans',sans-serif;--heading-font:'Roboto',sans-serif;--logo-font:'Roboto',sans-serif;--menu-font:'Roboto',sans-serif}</style><link rel="stylesheet" href="https://silexy.github.io/MistyNotesArchive/assets/css/style.css?v=25d834c13c951abfac98c856c71cb965"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://silexy.github.io/MistyNotesArchive/goedkoop-bellen.html"},"headline":"Goedkoop bellen","datePublished":"2017-07-14T13:38","dateModified":"2020-09-27T13:54","image":{"@type":"ImageObject","url":"https://silexy.github.io/MistyNotesArchive/media/posts/17/bb_uitgelicht2.png","height":248,"width":560},"description":"<p>Rekeningen zijn altijd te hoog. En de betaling ervan gaat altijd met een paar zuchten gepaard. Misschien krijg je nog een aparte telefoonrekening, maar waarschijnlijker is het dat het telefoneren, tv, en internet samen op een rekening staan. Als rechtgeaarde Nederlanders kijken we natuurlijk wat het goedkoopste is.</p>\n","author":{"@type":"Person","name":"mistynotes"},"publisher":{"@type":"Organization","name":"mistynotes"}}</script></head><body><div class="site-container"><header class="top" id="js-header"><a class="logo" href="https://silexy.github.io/MistyNotesArchive/">mistynotes - archief</a></header><main><article class="post"><div class="hero"><figure class="hero__image hero__image--overlay"><img src="https://silexy.github.io/MistyNotesArchive/media/posts/17/bb_uitgelicht2.png" srcset="https://silexy.github.io/MistyNotesArchive/media/posts/17/responsive/bb_uitgelicht2-xs.png 300w, https://silexy.github.io/MistyNotesArchive/media/posts/17/responsive/bb_uitgelicht2-sm.png 480w, https://silexy.github.io/MistyNotesArchive/media/posts/17/responsive/bb_uitgelicht2-md.png 768w, https://silexy.github.io/MistyNotesArchive/media/posts/17/responsive/bb_uitgelicht2-lg.png 1024w, https://silexy.github.io/MistyNotesArchive/media/posts/17/responsive/bb_uitgelicht2-xl.png 1360w, https://silexy.github.io/MistyNotesArchive/media/posts/17/responsive/bb_uitgelicht2-2xl.png 1600w" sizes="(max-width: 1600px) 100vw, 1600px" loading="eager" height="248" width="560" alt=""></figure><header class="hero__content"><div class="wrapper"><div class="post__meta"><time datetime="2017-07-14T13:38">14 juli 2017</time></div><h1>Goedkoop bellen</h1><div class="post__meta post__meta--author"><a href="https://silexy.github.io/MistyNotesArchive/authors/mistynotes/" class="feed__author invert">mistynotes</a></div></div></header></div><div class="wrapper post__entry"><p>Rekeningen zijn altijd te hoog. En de betaling ervan gaat altijd met een paar zuchten gepaard. Misschien krijg je nog een aparte telefoonrekening, maar waarschijnlijker is het dat het telefoneren, tv, en internet samen op een rekening staan. Als rechtgeaarde Nederlanders kijken we natuurlijk wat het goedkoopste is.</p><p>Het vergelijken van die alles-in-een-pakketten is wat moeilijker. Als je een pakket hebt waar het telefoneren een duurder deel is, met name de gesprekskosten per minuut, dan kun je overwegen om een deel van de telefoongesprekken door een andere provider te laten uitvoeren. Het zijn vooral de telefoontjes naar het buitenland die in de papieren gaan lopen. Natuurlijk kun je chatten, what's-appen, met facebook-messenger bellen of Skypen via je computer. Maar soms wil je bellen naar een telefoonnummer, mobiel of vast.  En zeker nu er steeds meer <a href="https://www.theguardian.com/technology/2017/jul/12/facebook-messenger-app-adverts" target="_blank" rel="noopener">reclame</a> in de messengers tevoorschijn komt, en je niet zeker weet wat die applicaties allemaal registreren, is het handig om nog eens te kijken naar een inmiddels al o<span style="line-height:inherit;">uderwetse manier: bellen met VOIP. Je stem (Voice) gaat dan Over het Internet Protocol naar je verre familielid in het buitenland. </span></p><h2>Prepaid</h2><p>Al jaren gebruik ik de diensten van een Duitse sip-provider (SIP is weer een speciaal protocol  om vi<span style="line-height:inherit;">a het Internet Protocol te bellen). Het voordeel van deze provider vind ik in ieder geval dat je geen eerste inschrijfkosten hebt, en ook geen maandelijkse abonnementskosten: alles is prepaid. Onze buitenlandse telefoontjes zijn wat onvoorspelbaar. De prepaid die je hebt opgebouwd blijft ook altijd staan, in tegenstelling tot de voorwaarden bij veel andere providers. In ieder geval kan het best zijn dat er nog net iets goedkopere bedrijven zijn, maar we zijn tevreden met dit bedrijf Dcalling.de. De kwaliteit van de lijn is goed.</span></p><h2>Vergelijken</h2><p>Hoe regel je nu dat die buitenlandse telefoontjes goedkoper gaan worden? Ik zal eerst eens laten zien wat het verschil is tussen de telefoonkosten van mijn provider XS4ALL en Dcalling. Een telefoontje naar Thailand kost via XS4ALL bijvoorbeeld 11 cent per minuut.</p><figure class="alignnone size-full wp-image-1762"><img loading="lazy" style="line-height:27.2px;" src="https://silexy.github.io/MistyNotesArchive/media/posts/17/bb_tarieven_xs4all.png" sizes="(max-width: 48em) 100vw, 768px" srcset="https://silexy.github.io/MistyNotesArchive/media/posts/17/responsive/bb_tarieven_xs4all-xs.png 300w, https://silexy.github.io/MistyNotesArchive/media/posts/17/responsive/bb_tarieven_xs4all-sm.png 480w, https://silexy.github.io/MistyNotesArchive/media/posts/17/responsive/bb_tarieven_xs4all-md.png 768w, https://silexy.github.io/MistyNotesArchive/media/posts/17/responsive/bb_tarieven_xs4all-lg.png 1024w, https://silexy.github.io/MistyNotesArchive/media/posts/17/responsive/bb_tarieven_xs4all-xl.png 1360w, https://silexy.github.io/MistyNotesArchive/media/posts/17/responsive/bb_tarieven_xs4all-2xl.png 1600w" alt="BB_tarieven_xs4all" width="974" height="774"></figure><p>Bij Dcalling betaal je er minder voor: gemiddeld genomen zo'n 3 cent per minuut.</p><figure class="alignnone size-full wp-image-1761"><img loading="lazy" src="https://silexy.github.io/MistyNotesArchive/media/posts/17/bb_tarieven_dcalling.png" sizes="(max-width: 48em) 100vw, 768px" srcset="https://silexy.github.io/MistyNotesArchive/media/posts/17/responsive/bb_tarieven_dcalling-xs.png 300w, https://silexy.github.io/MistyNotesArchive/media/posts/17/responsive/bb_tarieven_dcalling-sm.png 480w, https://silexy.github.io/MistyNotesArchive/media/posts/17/responsive/bb_tarieven_dcalling-md.png 768w, https://silexy.github.io/MistyNotesArchive/media/posts/17/responsive/bb_tarieven_dcalling-lg.png 1024w, https://silexy.github.io/MistyNotesArchive/media/posts/17/responsive/bb_tarieven_dcalling-xl.png 1360w, https://silexy.github.io/MistyNotesArchive/media/posts/17/responsive/bb_tarieven_dcalling-2xl.png 1600w" alt="BB_tarieven_Dcalling" width="678" height="777"></figure><h2>Router aanpassen</h2><p>Om in plaats van 11 cent per minuut te betalen, maar 3 cent te betalen, moet je eerst een account aanmaken bij die provider. Daarvan moet je vervolgens de sip-informatie opzoeken. Bij Dcalling ziet dat er bijvoorbeeld zo uit:</p><figure class="alignnone size-full wp-image-1776"><img loading="lazy" src="https://silexy.github.io/MistyNotesArchive/media/posts/17/bb_dcallingsipvoipkonto.png" sizes="(max-width: 48em) 100vw, 768px" srcset="https://silexy.github.io/MistyNotesArchive/media/posts/17/responsive/bb_dcallingsipvoipkonto-xs.png 300w, https://silexy.github.io/MistyNotesArchive/media/posts/17/responsive/bb_dcallingsipvoipkonto-sm.png 480w, https://silexy.github.io/MistyNotesArchive/media/posts/17/responsive/bb_dcallingsipvoipkonto-md.png 768w, https://silexy.github.io/MistyNotesArchive/media/posts/17/responsive/bb_dcallingsipvoipkonto-lg.png 1024w, https://silexy.github.io/MistyNotesArchive/media/posts/17/responsive/bb_dcallingsipvoipkonto-xl.png 1360w, https://silexy.github.io/MistyNotesArchive/media/posts/17/responsive/bb_dcallingsipvoipkonto-2xl.png 1600w" alt="BB_DcallingSipVOIPKonto" width="910" height="657"></figure><p>En nu moet je in je router deze provider toevoegen,  en je gebruikersnaam en wachtwoord bij de instellingen zetten. Ik heb een Fritz!box, en daar ziet het er dan zo uit als het klaar is:</p><figure class="alignnone size-full wp-image-1782"><img loading="lazy" src="https://silexy.github.io/MistyNotesArchive/media/posts/17/bb_fritzboxsip.png" sizes="(max-width: 48em) 100vw, 768px" srcset="https://silexy.github.io/MistyNotesArchive/media/posts/17/responsive/bb_fritzboxsip-xs.png 300w, https://silexy.github.io/MistyNotesArchive/media/posts/17/responsive/bb_fritzboxsip-sm.png 480w, https://silexy.github.io/MistyNotesArchive/media/posts/17/responsive/bb_fritzboxsip-md.png 768w, https://silexy.github.io/MistyNotesArchive/media/posts/17/responsive/bb_fritzboxsip-lg.png 1024w, https://silexy.github.io/MistyNotesArchive/media/posts/17/responsive/bb_fritzboxsip-xl.png 1360w, https://silexy.github.io/MistyNotesArchive/media/posts/17/responsive/bb_fritzboxsip-2xl.png 1600w" alt="BB_FritzBoxSip" width="1219" height="428"></figure><p>De kruisjes in de afbeeldingen zijn van mijzelf, om mijn telefoonnummers af te schermen. Je ziet dat hier nu twee providers staan, Dcalling is toegevoegd. Om er nu voor te zorgen dat je voor bijvoorbeeld telefoontjes naar Thailand de Dcalling gebruikt, vul je dat in bij "Dialing rules" onder Call Handling van de Fritz!Box. Als je een ander modem of router hebt is het even zoeken, misschien.</p><figure class="alignnone size-full wp-image-1786"><img loading="lazy" src="https://silexy.github.io/MistyNotesArchive/media/posts/17/bb_fritzbox_dialingrules.png" sizes="(max-width: 48em) 100vw, 768px" srcset="https://silexy.github.io/MistyNotesArchive/media/posts/17/responsive/bb_fritzbox_dialingrules-xs.png 300w, https://silexy.github.io/MistyNotesArchive/media/posts/17/responsive/bb_fritzbox_dialingrules-sm.png 480w, https://silexy.github.io/MistyNotesArchive/media/posts/17/responsive/bb_fritzbox_dialingrules-md.png 768w, https://silexy.github.io/MistyNotesArchive/media/posts/17/responsive/bb_fritzbox_dialingrules-lg.png 1024w, https://silexy.github.io/MistyNotesArchive/media/posts/17/responsive/bb_fritzbox_dialingrules-xl.png 1360w, https://silexy.github.io/MistyNotesArchive/media/posts/17/responsive/bb_fritzbox_dialingrules-2xl.png 1600w" alt="BB_Fritzbox_DialingRules" width="1025" height="367"></figure><p>Onder Calls vul je dan het Dcallingnummer in.</p><h2>Nederlands nummer</h2><p>Het is bij Dcalling ook mogelijk om een gratis vast nummer te krijgen. Maar dat is dan een Duits nummer, en je moet dan ook een Duits adres hebben. Voor mij is dat niet nodig, omdat ik al het nummer van XS4ALL heb. Als je bij jouw all-in-one-rekening de telefoon opzegt en je een nieuw nummer nodig hebt via een andere sip-provider, dan moet je wel een provider kiezen die je een Nederlands nummer kan verschaffen.</p><h2>Zucht</h2><p>Er zijn vast andere providers, maar ik geloof dat de verschillen tussen de goedkoopste providers niet zo groot zijn als het verschil tussen 11 cent en 3 cent per minuut. Voorheen was XS4ALL ook best goedkoop, maar een paar jaar geleden veranderde dit bedrijf zijn telefoontarieven radicaal. Maar gelukkig kon ik snel voor het buitenlandse deel weer overstappen naar de oude vertrouwde goedkope tarieven. Het betalen van de rekening kost nu een zuchtje minder.</p></div><footer class="wrapper post__footer"><p class="post__last-updated">This article was updated on 27 september 2020</p><ul class="post__tag"><li><a href="https://silexy.github.io/MistyNotesArchive/tags/dcalling/">dcalling</a></li><li><a href="https://silexy.github.io/MistyNotesArchive/tags/goedkoop-bellen/">goedkoop bellen</a></li><li><a href="https://silexy.github.io/MistyNotesArchive/tags/sip/">sip</a></li><li><a href="https://silexy.github.io/MistyNotesArchive/tags/voip/">voip</a></li><li><a href="https://silexy.github.io/MistyNotesArchive/tags/xs4all/">xs4all</a></li></ul><div class="post__share"></div><div class="post__bio bio"><div class="bio__info"><h3 class="bio__name"><a href="https://silexy.github.io/MistyNotesArchive/authors/mistynotes/" class="invert" rel="author">mistynotes</a></h3></div></div></footer></article><nav class="post__nav"><div class="post__nav-inner"><div class="post__nav-prev"><svg width="1.041em" height="0.416em" aria-hidden="true"><use xlink:href="https://silexy.github.io/MistyNotesArchive/assets/svg/svg-map.svg#arrow-prev"/></svg> <a href="https://silexy.github.io/MistyNotesArchive/gratis-plekje-op-internet.html" class="invert post__nav-link" rel="prev"><span>Previous</span> Gratis plekje op internet</a></div><div class="post__nav-next"><a href="https://silexy.github.io/MistyNotesArchive/jouw-googles-tijdlijn.html" class="invert post__nav-link" rel="next"><span>Next</span> Jouw Google&#x27;s tijdlijn </a><svg width="1.041em" height="0.416em" aria-hidden="true"><use xlink:href="https://silexy.github.io/MistyNotesArchive/assets/svg/svg-map.svg#arrow-next"/></svg></div></div></nav></main><footer class="footer"><div class="footer__copyright"><p> </p><p class="align-center">- <a href="https://mistynotes.nl">mistynotes</a> -</p></div><button class="footer__bttop js-footer__bttop" aria-label="Back to top"><svg><title>Back to top</title><use xlink:href="https://silexy.github.io/MistyNotesArchive/assets/svg/svg-map.svg#toparrow"/></svg></button></footer></div><script>window.publiiThemeMenuConfig = {    
        mobileMenuMode: 'sidebar',
        animationSpeed: 300,
        submenuWidth: 'auto',
        doubleClickTime: 500,
        mobileMenuExpandableSubmenus: true, 
        relatedContainerForOverlayMenuSelector: '.top',
   };</script><script defer="defer" src="https://silexy.github.io/MistyNotesArchive/assets/js/scripts.min.js?v=f4c4d35432d0e17d212f2fae4e0f8247"></script><script>var images = document.querySelectorAll('img[loading]');

        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>